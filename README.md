## Problema De Transport

Am folosit un algoritm stohastic pentru rezolvarea problemei de transport si anume, algoritmul genetic.

Un produs P este obţinut în două fabrici situate în două orașe (București și Craiova) și este stocat pentru desfacere în trei depozite, unul situat în Ploiești, unul în Pitești și unul la Cluj. Fabrica din București poate produce săptămînal 120 de tone din produsul P, iar fabrica din Craiova poate produce P în cantitate de 140 tone pe săptămînă. Pentru desfacerea produsului, necesarul săptămînal este: pentru depozitul din Ploiești 100 de tone, pentru depozitul din Pitești, 60 de tone, respectiv pentru depozitul din Cluj 80 de tone. În tabelul de mai jos sunt prezentate costurile de transport pe tona de produs.

	     Ploiești	Pitești	 Cluj
   București	50	70	 90
   Craiova	60	70	 100

Problema de rezolvat: calculul numărului de tone din produsul P care trebuie furnizate de cele două fabrici fiecărui depozit astfel încît costul de transport să fie minim și astfel încît să fie respectate condițiile enunțate mai sus.
